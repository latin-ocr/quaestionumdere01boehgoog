-2...

terque haud leviter eum immutatum esse vascula doceant. An putas
operae pretium facturum esse eum, qui e. gr. Germanorum inde a
sexto decimo saeculo vestitus tam varios uno typo comprehenderet?
Quidni? nunquam cessavere braccas, camisia, vestes superiores gestare,
sic ut Graeci nunquam a periblematis et endymatis recessisse videntur.

Atque quomodo non solum inutilis sit illa ratio, sed etiam nocere
possit, in nominibus vestium constituendis apparet, qua in re quam
parum profecerint viri docti, notum est. Quippe si monumentis vel
obiter perlustratis tibi persuaseris vestitum diversis temporibus diver-
sum fuisse, concedas necesse est, unicam ad nomina vestimentorum
certo invenienda viam eam esse, ut nulla alia testimonia coniungas,
nisi quae eiusdem aetatis sint, h. e. ne aliis atque aequalibus monu-
mentis adhibitis scriptoris cuiusdam locum interpreteris, neve vice
versa ex aliis atque aequalibus scriptoribus nomen quaeras vestimento
in monumentis occurrenti, neve denique ad scriptores Atticos inter·
pretandos promiscue utaris eis Romanae vel Byzantinae aetatis. Quo
principali canone vili habito cum alias haud semel a vero aberravere
viri docti, tum in vitium omnium funestissimum inciderunt. Nam cum
e scriptorum antiquorum locis plerumque nil certi effici posse videretur
— qui revera saepius· monumentis illustrari debent ——, illi inter-
pretatione locorum non semel magis quam par erat neglecta ad lexi—
cographos et scholiastas confugere, qui unam quamque vocem commode
explicarent. Sed horum praecepta, si quid novi continent nec forte
redeunt ad fontem integrioris fidei - Alexandrinum nempe — semper
futilia sunt, ipsissimam enim istorum magistellorum doctrinam continent,
haustam eam e scriptorum antiquorum interpretatione non modo pro
ingenio eorum sat sordida sed confusa simul adhibito vestitu illius
aetatis toto caelo abhorrenti ab eo quinti quartive saeculi. Exempla
si requiris, admoneo te crobyli denuo ut ita dicam a Conzeio et Theo-
doro Schreiber reperti, legere te iubeo ea quae infra de dorico chitone
dicturus sum. De quo cum Duridem, Eustathium, Clementem audire
mallent quam Herodotum et vascula, et ceteri titubaverunt et Bluem-
nerus impeditus est, quominus multa adhuc dubia solveret, qui primus
historiae vestitus aliquam rationem habet.

